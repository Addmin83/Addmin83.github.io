---
layout: post
title: Code Smart, Not Hard. Blogging Like a Hacker

date; 25/07/2018


Serien Kan du koden hjälper dig att komma igång med programmering. Det är enklare än du tror och dessutom roligt! I serien lär vi oss bland annat grunderna i kodning, kodning i olika program och programmering av robotar.

Introduktion
I första delen av serien berättar Linda Mannila om grunderna i kodning. Programmering är mycket mer än bara kodning. Det är en problemlösningsprocess. När man programmerar har man tre olika huvudsakliga instruktions typer: sekvenser, villkors- och upprepningssatser .



I programmering har man tre huvudsakliga instruktionstyper.
Mycket mer än bara kod
1. Analysera problemet
2. Jämför olika lösningsalternativ
3. Designa en lösning
4. Skriv programkoden (“koda”)
5. Testa programmet
6. Debugga programmet

Kodning i Code.org
I andra delen kollar vi in Code.org och det verkar inte helt omöjligt det här med kodning. Roligt är det dessutom. Visste du att man kan programmera fast man inte har någon dator? Linda ger ett exempel på ett enkelt programmeringsspråk som bloggaren DrTechniko lärt sin 2-åriga son. Barnen visar också hur man kodar i code.org för Alex som gillar att spela Minecraft. Om man har spelat mycket Minecraft så har man i själva verket kodat mer än man tror.

Se också på Lindas infopaket och kom igång med Code.org.


Code.org hittar du här!

Scratch-programmering
Scratch är ett programmeringsmiljö som vem som helst får använda. Det enda du behöver är en dator med nätuppkoppling. Scratch har utvecklats vid universitetet MIT i USA och det utvecklas fortfarande hela tiden. Scratch finns på många olika språk. Vi börjar med Scratch. Obs, inte samma sak som att börja FRÅN scratch. Mycket roligare! Kanske vi kan få ihop två små berättelser …

Linda berättar att algoritmer egentligen är en steg för steg-beskrivning av hur man löser ett problem. När man programmerar ska man man vara väldigt tydlig. Vi kan inte utgå från att datorn skulle förstå någonting av sig själv.

I videon visar Linda hur man skapar ett konto i Scratch och hur man kommer igång.


Scratch hittar du här!

Koda spel i Scratch
Dags att koda ett spel både i och från Scratch. Tjejerna gör ett spel och killarna ett annat. Hur olika blir de?

I fjärde delen bestämmer vi hur våra figurer rör sig på spelplanen, vad som händer när man klickar på dem och hurdan poängräkning vi ska ha. Linda berättar också om Commodorespelet "The Great Giana Sisters" som hon spelade i sin barndom.

I följande video berättar Linda hur man kodar ett spel i Scratch.

Spelkodandet i Scratch fortsätter
I det här avsnittet bestäms vad som ska hända under spelets gång. Skall det t.ex. finnas någon tidsbegränsning? Hur ska de olika nivåerna se ut? Eller hur skall poängen räknas? Barnen lär sig göra meddelanden i Scratch. Och sist blir det tjejerna mot killarna! Klarar tjejerna killarnas spel och tvärt om?


Se på Lindas infopaket så får du veta vad det innebär och hur man skickar meddelanden i Scratch.


Projekt med blinkande lampor
Inför nästa projekt, blinkande lampor, är det massor av arbete, innan vi kommer till själva programmeringen. Allra först måste vi veta lite om el- och strömkoppling. Linda visar också mikrokontrollern, batterihållaren, kabeln och ledlampan som ska användas i projektet.

Programmeringen är ofta bara en liten del av hela arbetet
Nu ska det designas och sys. Vem är bäst på att sy? Är det någon av flickorna eller är pojkarna minst lika duktiga? Ofta är själva programmeringen bara en liten del av hela arbetet och projektet med de blinkande lamporna är inget undantag.


Programmering av de blinkande lamporna
Äntligen har det blivit dags att programmera de blinkande lamporna. Som tur behöver man inte göra allting själv. Det man oftast gör är att man tar någons färdiga kod och ändrar på den. Det finns många färdiga program som man kan ladda ner och ändra på.

Fastän kod först kan se krånglig och oförståelig ut, så är det inte omöjligt att lära sig att programmera. När man börjar läsa koden och testa på olika saker, så inser man snart att man faktiskt kan göra vissa ändringar i koden.


I videon visar Linda hur du i Scratch kan låna andras projekt och bygga vidare på dem.

Programmering av robotar
Vi besöker Lindas arbetsplats i Åbo och vi får programmera hennes robotar. Programmet som robotarna programmeras med ser ganska likadant ut som Scratch, men själva koden är skriven på engelska.


Vi testar 3D-printning
Linda har en 3D-printer i sitt rum. Först funderar vi hur 3D-printning fungerar och sedan får alla välja en egen modell och själva printa ut varsin liten grej med 3D-skrivaren.


Redaktör för programmet Kan du Koden: Isa Skeppar
Expert:Linda Mannila
Medverkande: Bertha, Ida-Annika, Alex, Rasmus, Olle och Malin.

Länkar:
Linda Mannilas blogg

Internetstiftelsen i Sverige har flera fina guider för dig som vill komma igång med programmering.
Här är några exempel.

Barnhack. Kom igång med programmering!

Lärarhack: handledning om programmering i skolan

Kom igång med Scratch!

Kom igång med WordPress

Websidan teacherhack.com har samlat ihop tips för dig som vill lära mer om att koda med barn.

Veckans affärer tipsar om 9 sajter som lär dig programmera - helt gratis
---
